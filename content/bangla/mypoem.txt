অনন্ত বৃক্ষতলে 

অনন্ত বৃক্ষতলে বসে থাকি একা 

সম্মুখে মিছিলের পথ 
উত্তেজিত উপেক্ষিত মুষ্টিবদ্ধ  ক্ষোভ 
চলিয়াছে কোনো এক মহাকরণিক প্রতি 

অর্থ চাই, চাই যশ, সমৃদ্ধি খ্যাতি 
চাই কাঁচা টাকা অথবা ভর্তুকি 

পথপাশে বৃক্ষতলে বসে থাকি 
নির্দাবি নির্দায়
বৃক্ষ বাড়ে সন্তর্পনে 
সবিতা ও মৃত্তিকার পানে 

শিষ্য হয়ে শিখে নিবো 
আদিপ্রাণ বৃক্ষের আদিম রহস্য 
তার দ্বিদিশ বৃদ্ধি 
নির্বাক নিশ্চল -- অথচ অনন্ত 