ভাবছি, ঘুরে দাঁড়ানোই ভালো। <br><br>

এত কালো মেখেছি দু হাতে <br>
এত কাল ধরে <br>
কখনো তোমার করে, তোমাকে ভাবিনি <br>

এখন খাদের পাশে রাত্তিরে দাঁড়ালে <br>
চাঁদ ডাকে: আয় আয় আয় <br>
এখন গঙ্গার তীরে ঘুমন্ত দাঁড়ালে <br>
চিতাকাঠ ডাকে : আয় আয় <br><br>

যেতে পারি  <br>
যে কোনো দিকেই <br>
চলে যেতে পারি আমি <br>
কিন্তু, কেন যাবো?<br><br>

সন্তানের মুখ ধরে একটি চুমো খাবো <br><br>

যাবো <br>
কিন্তু, এখনি যাবো না <br>
তোমাদেরও সঙ্গে নিয়ে যাবো <br>
একাকী যাবো না অসময় 
