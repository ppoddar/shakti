একটি সভায় আমি গেছি বসে কাঠের চেয়ারে -- <br>
সম্বভত টিন, যার রং লাগে প্রত্যকের পিছে <br>
তাই দেখে পথচারী গোয়েন্দার চোখের মতন <br>
মেয়েদের চোখ হয়, মেয়েরা কি যেন ভাবে তাকে -- <br><br>

এ বাবা গেরস্ত নয়, আলাভোলা, কবির আত্মীয় <br>
হয়তো নিজেই লেখে, না তো ছাপে অন্যের প্রতিভা। <br>
কিছু একটা করে ওই কবিত্বের সাথে মিলেমিশে <br>
হাত মারে, হেগে যায় -- রঙিন পিচকারি কিনে ভরে <br> 
ভাষার সাবান জল তারপর ছড়ায় ছিটোয় <br>
বিভিন্ন কাগজে --<br><br>

এভাবেই, যেন গাছ, ছাদ ফুঁড়ে আকাশের দিক<br>ে 
বেড়ে চলে, জীবন্ত বলেই বাড়ে, প্রাসাদ বাড়ে না <br>
বোদ্ধার ইটের দাঁতে ছায়া মেলে, বরং ঝিমায় <br>
ঘরবাড়ি, ফলমূল, সপ্নরাজ্য, কুকুরের বিচি। <br><br>

তেমনি সভায় আমি বসে আছি টিনের  চেয়ারে <br>
পাশেরটি হাত দিয়ে ঢেকে রেখেছিলাম খানিক <br>
তেমনি সভায় আমি বসে আছি টিনের  চেয়ারে <br>
পাশেরটি হাত দিয়ে ঢেকে রেখেছিলাম খানিক <br>
কাউকে বসাবো যার মুখে টক পচা গন্ধ নেই <br>
পরিছন্ন ভদ্রলোক, কবি নয়, নোংরা শ্রোতা নয় <br>
গন্ধে গোলাকার নয়, অধিকন্তু, দুই কানে শোনে।<br>
এখানে শোনে না কেউ, কথা বলে, বর্ণানার কথা <br>
ভিতরের কথা নয়, কানে-কানে কথা নয় কোনো <br><br>

সেই সভাটিতে গিয়ে, শুয়ে বসে, মলত্যাগ করে <br>
আমি খুবই বিষন্নতা বোধ নিয়ে বর্তমানে আছি <br>
একাকী, বান্ধবহীন।  ওরা স্থির সুস্নিগ্ধ যেহেতু <br>
কবি বলে দুঃখ পায়, শরীর তছরুপ করে পায় <br>
আনন্দ, আনন্দ।  হায়, আনন্দ কোথায়, কে তা জানে? <br><br>

বাস্তবিক যেন হাওয়া, দুরন্ত অবাধ্য ঝঞ্ঝা আমি <br>
ছুটেছি যেখানে হেঁটে যাওয়া ছিলো প্রকৃত সঙ্গত <br>
গাছের ভিতর দিয়ে একদিনই পরিত্রান নেবো <br>
মানুষের শহরের হাত থেকে ছুটি নেবো ঠিকই <br>
যেদিকে দু চোখ যায়, চলে যাবো, ভ্রুক্ষেপ করবো না  <br> 
এলোমেলো করে যাবো গ্রাম, বন, মানুষ, বসতি <br>
সমস্ত, সমস্ত। কিন্তু, এভাবে কি কিছু পাওয়া যাবে?<br>

কিছু, মানে কোন কিছু, কার কিছু ? কার জন্য কিছু ?  <br>
উত্তর জানি নি বলে সেই কোন প্রত্যূষে উঠেছি <br>
উঠে থেকে হেঁটে চলা -- কোনোদিকে, হাঁটার অসুখে <br>
শুধু যাওয়া, শুধু যাওয়া -- যেতে যেতে পিছু ফেরা নয় <br>
পিছনে সভায় দীর্ঘ কাব্যপাঠ, কাব্য আক্রমন <br>
আমায় হাঁ করে খাবে শহরের উদ্ভিদ-গলিতে <br><br>

আমাকে চেনে না কেউ, এদেশের নুড়ি  ও পাথর <br>
যেখানে এসেছি আমি বুঝে নিতে এবং বোঝাতে <br>
মহিষের পিঠে চড়ে চলে যেতে উদাসীন সুখে <br>
আমার পিঠেও তাকে কোনো কোনো দিন তুলে নেবো -- <br>
এই পরস্পর, এই সর্বশক্তিমান দেওয়া থোওয়া <br>
কখনো বুঝিনি আগে, কখনো চড়িনি বলে মোষ ! <br>
এখানে কবিতা পেলে গাছে গাছে কবিতা টাঙ্গাবো  <br>


 

