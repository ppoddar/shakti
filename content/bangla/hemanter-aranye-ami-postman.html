হেমন্তের অরণ্যে আমি পোস্টম্যান ঘুরতে দেখেছি অনেক <br>
তাদের হলুদ ঝুলি ভরে গিয়েছিলো ঘাসে আবিল ভেড়ার পেটের মতন <br>
কতকালের পুরনো নতুন চিঠি কুড়িয়ে পেয়েছে <br>
অই হেমন্তের অরন্যের পোস্টম্যানগুলি <br>
আমি দেখেছি, কেবল অনবরত ওরা খুঁটে চলেছে <br>
বকের মতো নিভৃতে মাছ <br>
এমন অসম্ভব রহস্যপূর্ণ সতর্ক ব্যস্ততা ওদের --<br>
আমাদের পোস্টম্যানগুলি মতো নয় ওরা <br>
যাদের হাত থেকে অবিরাম বিলাসী ভালবাসার চিঠি আমাদের <br>
হারিয়ে যেতে থাকে <br><br>

আমরা ক্রমশই একে অপরের কাছ থেকে দুরে চলে যাচ্ছি <br>
আমরা ক্রমশই চিঠি পাবার লোভে সরে যাচ্ছি দুরে <br>
আমরা ক্রমশই দূর থেকে চিঠি পাচ্ছি অনেক <br>
আমরা কালই তোমাদের কাছ থেকে দুরে গিয়ে ভালবাসা-ভরা চিঠি <br>
ফেলে দিচ্ছি পোস্টম্যানের হাতে <br>
এরকমভাবে আমরা যে-ধরনের মানুষ, সে ধরনের মানুষের থেকে সরে <br>
যাচ্ছি দুরে <br>
এরকমভাবে আমরা প্রকাশ করতে যাচ্ছি নিজেদের আহাম্মুক দুর্বলতা <br>
অভিপ্রায় সবই <br>
আমরা আয়নার সামনে দাঁড়িয়ে নিজেদের দেখতে পাচ্ছি না আর <br>
বিকালের বারান্দার জনহীনতায় আমরা ভাসতে থাকছি কেবলি <br>
এরকমভাবে নিজেদের জামা খুলে রেখে আমরা একাকী <br>
ভেসে যাচ্ছি বস্তুত জ্যোৎস্নায় <br><br>

অনেকদিন আমরা পরস্পরে আলিঙ্গন করিনি <br>
অনেকদিন আমরা ভোগ করিনি চুম্বন মানুষের <br>
অনেকদিন গান শুনিনি মানুষের <br>
অনেকদিন আবোলতাবোল শিশু দেখিনি আমরা <br>
আমরা অরন্যের চেয়েও আরো পুরনো অরন্যের দিকে চলেছি ভেসে <br>
অমর পাতার ছাপ যেখানে পাথরের চিবুকে লীন <br>
তেমনই ভুবনছারা যোগাযোগের দেশে ভেসে চলেছি কেবলই --<br><br>

হেমন্তের অরণ্যে আমি পোস্টম্যান ঘুরতে দেখেছি অনেক <br>
তাদের হলুদ ঝুলি ভরে গিয়েছিলো ঘাসে আবিল ভেড়ার পেটের মতন <br>
কতকালের পুরনো নতুন চিঠি কুড়িয়ে পেয়েছে <br>
অই হেমন্তের অরন্যের পোস্টম্যানগুলি <br><br>

একটি চিঠি হতে অন্য চিঠির দূরত্ব বেড়েছে কেবল <br>
একটি গাছ  হতে অন্য গাছের  দূরত্ব বাড়তে দেখি নি আমি। 

PAN REPLACE ORDER
PI-15752601964LO
9437580669
