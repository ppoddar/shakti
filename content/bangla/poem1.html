<h3 class="title">আনন্দ-ভৈরবী</h3>
আজ সেই ঘরে এলায়ে পড়েছে ছবি <br>
এমন ছিলো না আষাড়-শেষের বেলা <br>
উদ্যানে ছিল বরষা-পীড়িত ফুল <br>
আনন্দ-ভৈরবী। <br><br>

আজ সেই গোঠে আসে না রাখাল ছেলে <br>
কাঁদে না মোহনবাঁশিতে বটের মূল <br>
এখনো বরষা কোদালে মেঘের ফাঁকে <br>
বিদ্যুৎ-রেখা মেলে| <br><br></br>

সে কি জানিত না এমনি দুঃসময় <br>
লাফ মেরে ধরে মোরগের লাল ঝুঁটি? <br>
সে কি জানিত না হৃদয়ের অপচয় <br>
কৃপনের বামমুঠি? <br><br></br>

সে কি জানিত না যত বড়ো রাজধানী <br>
তত বিখ্যাত নয় এ হৃদয়পুর? <br>
সে কি জানিত না আমি তারে যত জানি <br>
আনখ সমুদ্দুর? <br><br></br>

আজ সেই ঘরে এলায়ে পড়েছে ছবি <br>
এমন ছিলো না আষাড়-শেষের বেলা <br>
উদ্যানে ছিল বরষা-পীড়িত ফুল <br>
আনন্দ-ভৈরবী। 